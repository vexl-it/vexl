{
  "childSafetyAndSexAbusePrevention": "Zásady Vexl pro ochranu dětí a prevenci sexuálního zneužívání\n  =================================================\n  Jsme společnost Vexl s.r.o., se sídlem Kundratka 2359/17a, Libeň, 180 00 Praha 8, Česká republika, Naše IČO je 172 70 642 a jsme zapsaní v obchodním rejstříku vedeném Městským soudem v Praze pod spisovou značkou 369216.\n  1.  POUŽÍVÁNÍ APLIKACE VEXL OSOBAMI MLADŠÍMI 18 LET\n  Aplikace Vexl je určena pouze pro uživatele starší 18 let. Nevědomky neshromažďujeme osobní údaje od osob mladších 18 let. Pokud vám ještě nebylo 18, nepoužívejte prosím aplikaci Vexl a neposkytujte prostřednictvím ní žádné osobní údaje.\n  2.  ZÁKAZ SEXUÁLNÍHO ZNEUŽÍVÁNÍ A VYKOŘISŤOVÁNÍ DĚTÍ\n  Sexuální zneužívání nebo jakákoliv forma vykořisťování dětí je ve všech komunikačních a reklamních kanálech Vexl přísně zakázána. Při porušení tohoto zákazu podnikneme příslušné kroky k zamezení takového chování.\n  3.  NAHLÁŠENÍ PŘÍSPĚVKŮ A INZERÁTŮ\n  Pokud narazíte na příspěvek nebo inzerát, který podle vás porušuje naše zásady, můžete takový obsah nahlásit přímo prostřednictvím aplikace Vexl.\n  4.  VÝSKYT ZAKÁZANÉHO OBSAHU\n  Pokud se v aplikaci Vexl objeví zakázaný obsah, zejména materiály související se sexuálním zneužíváním nebo vykořisťováním dětí, provedeme nezbytné kroky k jeho odstranění a zabránění jeho dalšímu šíření. Uživatelé, kteří takový obsah zveřejní, budou z aplikace Vexl zablokováni.\n  Upozorňujeme, že naše možnosti zasahovat do obsahu jsou omezené, protože data jsou uložena lokálně na zařízeních uživatelů a přenášena v šifrované podobě. Nemáme k těmto datům přístup a nemůžeme je procházet ani dešifrovat.\n  5.  DODRŽOVÁNÍ PRÁVNÍCH PŘEDPISŮ TÝKAJÍCÍCH SE OCHRANY DĚTÍ\n  Prohlašujeme, že aplikace Vexl je v souladu se všemi příslušnými zákony a předpisy týkajícími se bezpečnosti údajů o dětech a prevence šíření materiálů souvisejících se sexuálním zneužíváním a vykořisťováním dětí.\n  6.  KONTAKT V PŘÍPADĚ ZÁVADNÉHO OBSAHU\n  V otázkách ochrany dětí jsme jmenovali zodpovědnou osobu, která se věnuje otázkám soukromí dětí a řešení případů výskytu obsahu souvisejícího se sexuálním zneužíváním nebo vykořisťováním v rámci aplikace Vexl.\n  Jméno: Lea Petrášová\n  Kontakt: csam@vexl.it\n  Aplikace Vexl také poskytuje uživatelům možnost kontaktovat [National Center for Missing and Exploited Children](https://report.cybertip.org/) v případě výskytu materiálu obsahujícího dětské sexuální zneužívání. Uživatelé se rovněž mohou obrátit na sdružení [CZ.NIC](https://www.stoponline.cz/cs/) se stejným typem podnětu.\n  _Dokument je pravidelně aktualizován, aby odpovídal změnám v aplikaci Vexl nebo v příslušné legislativě týkající se ochrany osobních údajů dětí a materiálů souvisejících se sexuálním zneužíváním a vykořisťováním._"
}
