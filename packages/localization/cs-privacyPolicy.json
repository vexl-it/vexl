{
  "privacyPolicyText": "## 1. Kdo shromažďuje mé osobní údaje?\nJsme obchodní společnost s názvem **Vexl s.r.o.**, se sídlem Kundratka 2359/17a, Libeň, 180 00 Praha 8, IČO: 172 70 642, zapsaná v obchodním rejstříku vedeném Městským soudem v Praze, oddíl C, vložka 369216.\nNaše společnost je odpovědná za provoz a vývoj Vexlu – služby (včetně aplikace), která umožňuje uživatelům, kteří chtějí koupit nebo prodat Bitcoin, aby se navzájem spojili, prodiskutovali své nabídky a dohodli se na obchodu (**„Vexl“**).\n## 2. Proč bych si měl/a přečíst tento dokument?\nMožná jste již slyšeli o nařízení Evropského parlamentu a Rady (EU) 2016/679 ze dne 27. dubna 2016 (dále jen „Nařízení“), známé spíše jako GDPR.\nPodle čl. 13 a 14 Nařízení musíme našim uživatelům a dalším dotčeným subjektům poskytovat informace o shromažďování, nakládání, ochraně a zpracování jejich osobních údajů.\nProto si v těchto Zásadách ochrany osobních údajů můžete přečíst více informací týkajících se osobních údajů, které shromažďujeme při používání služby Vexl.\n## 3. Jaké osobní údaje jsou zpracovávány?\n**Registrace a používání služby Vexl**\nMůžeme zpracovávat následující kategorie osobních údajů poskytnutých v průběhu registrace a následného používání služby Vexl:\n- Vaše jméno (které jste uvedli);\n- Vaše telefonní číslo (které jste uvedli);\n- Váš avatar (nahraný obrázek nebo obrázek pořízený vestavěným fotoaparátem Vašeho zařízení);\n- Váš veřejný klíč spojený s Vaším uživatelským účtem;\n- kontaktní údaje Vašich přátel importované z Vašeho telefonu (ve formě telefonního čísla);\n- Vaše kontaktní údaje (poskytnuté ostatními uživateli služby Vexl v rámci jejich procesu registrace) ve formě Vašeho telefonního čísla;\n- graf Vašich kontaktů 1. a 2. stupně (jak je vysvětleno ve Smluvních podmínkách služby Vexl);\n- určité informace o nabídkách nákupu nebo prodeje Bitcoinu zveřejněných prostřednictvím služby Vexl;\n- jakékoliv komunikace s ostatními uživateli služby Vexl.\n**Vezměte prosím na vědomí, že (kromě Vašeho veřejného klíče) nemáme k výše uvedeným údajům přístup, protože jsou vždy šifrovány pomocí veřejných klíčů konkrétních uživatelů (příjemců Vašich nabídek, uživatelů, se kterými komunikujete prostřednictvím chatu atd.). Tyto údaje lze dešifrovat pouze pomocí souvisejících soukromých klíčů uložených lokálně v zařízeních příslušných uživatelů.**\nVezměte také na vědomí, že některé z výše uvedených údajů jsou uloženy lokálně na zařízeních příslušných uživatelů a na našich serverech jsou uloženy pouze po omezenou dobu nezbytnou k jejich předání ostatním uživatelům služby Vexl (např. komunikace prostřednictvím funkce chatu). Takže i kdybychom teoreticky mohli taková data dešifrovat, což nemůžeme, jsou tato data stále mimo náš dosah.\nPokud by přesto některé z těchto údajů byly považovány za osobní údaje, budeme, jako správce údajů, tyto osobní údaje v právním slova smyslu zpracovávat (ačkoliv budou v takovém formátu, který nám neumožní je přečíst).\n**Postupy podpory a ohlašování porušení**\nNašim uživatelům můžeme poskytovat podporu (support) týkající se služby Vexl. Abychom vám mohli podporu poskytnout, budeme v některých případech muset použít informace získané od Vás v průběhu poskytování podpory (například Vaše kontaktní údaje apod.).\nUživatelům umožňujeme ohlásit nezákonný obsah a jiná porušení Smluvních podmínek. Abychom mohli posoudit jakákoli takové ohlášení, budeme v některých případech muset použít informace získané od Vás v průběhu řešení ohlášení (jako jsou Vaše kontaktní údaje apod.).\nPokud jsou některé z těchto informací považovány za osobní údaje, budeme jako správce údajů tyto osobní údaje shromažďovat, uchovávat a/nebo zpracovávat.\n## 4. Proč jsou mé osobní údaje zpracovávány?\nVaše osobní údaje zpracováváme pouze proto, abychom Vám mohli poskytovat služby Vexl, a to včetně poskytování podpory a řešení případů ohlášení porušení týkajících se služby Vexl.\nVaše osobní údaje budeme také zpracovávat za účelem splnění povinností vyplývajících ze Smluvních podmínek služby Vexl a příslušných právních předpisů a za účelem ochrany našich vlastních práv z nich vyplývajících.\nJe také v našem oprávněném zájmu zpracovávat tyto osobní údaje, a to za účelem uplatnění nebo případné obrany před uplatňovanými právními nároky, protože jinak bychom nemohli uplatnit svá práva. Takové použití osobních dat je pro subjekty údajů předvídatelné a nepředstavuje žádné, nebo pouze malé, omezení jejich zájmů, práv a svobod.\nAbychom vyhověli zákonným požadavkům musíme zmínit, že tyto osobní údaje zpracováváme zejména na základě čl. 6 odst. 1 písm. b) a f) Nařízení.\n## 5. Jak dlouho jsou mé osobní údaje zpracovávány?\nVaše osobní údaje zpracováváme pouze po dobu nezbytnou pro splnění výše uvedených účelů jejich zpracování, po dobu, se kterou jste souhlasili, anebo po dobu, která je buď nezbytná pro splnění našich povinností vyplývajících z příslušných právních předpisů, nebo je stanovena příslušnými právními předpisy, anebo je s nimi v souladu. Dodržujeme závazná pravidla pro archivaci údajů.\nPro konkrétnost:\nVaše jméno, avatar, telefonní číslo, Váš veřejný klíč a graf Vašich kontaktů 1. a 2. stupně po dobu existence Vašeho uživatelského účtu. Znovu upozorňujeme, že kromě Vašeho veřejného klíče nemáme k žádnému z výše uvedených údajů faktický přístup, protože jsou vždy zašifrovány veřejnými klíči konkrétních uživatelů.\nInformace o Vašich nabídkách se ukládají a zpracovávají pouze po dobu trvání nabídky (nastavenou Vámi při zadávání nabídky). Vezměte prosím na vědomí, že tyto informace jsou rovněž zašifrovány konkrétními veřejnými klíči uživatelů, kteří mají oprávnění nabídku vidět, a nelze je z naší strany přečíst, ani když jsou přenášeny přes naše servery.\nInformace poskytnuté při chatování s jinými uživateli prostřednictvím funkce chatu jsou zpracovávány pouze po dobu trvání chatu. Vezměte prosím na vědomí, že tyto informace jsou rovněž šifrovány pomocí specifických veřejných klíčů druhé strany chatu a nemohou být námi dešifrovány, ani když jsou přenášeny mezi uživateli prostřednictvím našich serverů.\nÚdaje získané v rámci postupů podpory a hlášení porušení budou zpracovávány až do ukončení poskytování podpory nebo řešení konkrétního ohlášení a dále po dobu, než uplynou promlčecí lhůty k zahájení případného soudní řízení v souvislosti s výše uvedenými postupy.\n## 6. Kdo bude mít přístup k mým osobním údajům?\nDbáme na bezpečnost Vašich osobních údajů, a proto velmi pečlivě vybíráme partnery, kterým Vaše osobní údaje svěřujeme.\nVšichni naši partneři musí být schopni zajistit dostatečné zabezpečení Vašich osobních údajů tak, aby nedošlo k neoprávněnému nebo náhodnému přístupu nebo aby nedošlo k jejich jinému zneužití, a všichni naši partneři se musí zavázat k mlčenlivosti a nesmí Vaše osobní údaje použít k jinému účelu, než ke kterému jim byly poskytnuty.\nPartneři, kteří mohou mít přístup k Vašim osobním údajům, jsou:\n- poskytovatelé technologických služeb včetně poskytovatelů úložišť dat;\n- osoby, které zajišťují bezpečnost a bezchybnost našich služeb a které tuto bezpečnost a bezchybnost pravidelně testují;\n- poskytovatelé účetních, právních a administrativních služeb;\n- naši zaměstnanci.\nNaším cílem je a vždy bude zajistit, aby Vaše osobní údaje byly co možná nejvíce anonymní a nedostupné všem třetím stranám. Upozorňujeme však, že za určitých okolností budeme povinni v souladu s příslušnými právními předpisy předat určité osobní údaje orgánům veřejné moci.\n## 7. Předáváte osobní údaje mimo EU/EHP?\nPři zpracování osobních údajů můžeme někdy využívat zpracovatele osobních údajů, jako je například Twilio, kteří za určitých okolností předávají Vaše osobní údaje do třetích zemí. V takovém případě vždy dbáme na to, aby takové předání bylo v souladu s Nařízením.\nZejména uvádíme, že osobní údaje mohou být předávány do Spojených států amerických a v takovém případě je předávání v souladu s pravidly Standardních smluvních doložek (SCC).\nPro více informací o platformě Twilio, a jejich zásadách týkajících se zpracování osobních údajů prosím navštivte webové stránky Twilio [zde](https://www.twilio.com/guidelines).\n## 8. Jak jsou mé osobní údaje chráněny?\nVšechny Vaše osobní údaje jsou zabezpečeny standardními postupy a technologiemi. Zajišťujeme ochranu údajů proti neoprávněnému nebo náhodnému přístupu, pozměnění, zničení, ztrátě, neoprávněnému přenosu nebo jinému neoprávněnému zpracování, jakož i proti jinému zneužití záznamů obsahujících osobní údaje.\nStandardní postupy a technologie mohou, mimo jiné, zahrnovat následující:\n- vzdělávání a školení příslušných zaměstnanců, aby bylo zajištěno, že znají naše povinnosti týkající se ochrany osobních údajů při nakládání s osobními údaji;\n- administrativní a technická pravidla pro omezení přístupu k osobním údajům pouze na need-to-know bázi;\n- technologická bezpečnostní opatření, včetně firewallů, šifrování a antivirového softwaru;\n- opatření fyzického zabezpečení, jako jsou bezpečnostní průkazy zaměstnanců pro přístup do našich prostor.\nBez Vaší pomoci a zodpovědného chování nejsme schopni zaručit bezpečnost Vašich osobních údajů. Proto Vás žádáme, abyste nám pomohli zajistit bezpečnost Vašich údajů tím, že budete udržovat svůj kód PIN v tajnosti (pokud je nastaven) a své zařízení v bezpečí dodržováním běžných bezpečnostních standardů.\n## 9. Jaká mám práva v souvislosti s ochranou osobních údajů?\nVe vztahu k osobním údajům máte zejména následující práva:\n- právo kdykoli odvolat svůj souhlas se zpracováním Vašich osobních údajů;\n- právo na opravu nebo doplnění Vašich osobních údajů;\n- právo požadovat omezení zpracování Vašich osobních údajů;\n- právo za určitých okolností uplatnit námitku nebo podat stížnost proti zpracování Vašich osobních údajů;\n- právo požadovat předání Vašich osobních údajů;\n- právo na přístup k Vašim osobním údajům;\n- právo být za určitých okolností informován o narušení bezpečnosti osobních údajů;\n- právo požadovat za určitých okolností vymazání Vašich osobních údajů (právo být zapomenut); a\n- další práva stanovená zákonem č. 110/2019 Sb., o zpracování osobních údajů (zákon o ochraně osobních údajů) a Nařízením.\nZ důvodů týkajících se Vaší konkrétní situace máte právo kdykoli uplatnit námitku proti zpracování Vašich osobních údajů, které je založeno na čl. 6 odst. 1 písm. f) Nařízení (to znamená, že máme oprávněný zájem tyto osobní údaje zpracovávat). Také máte právo uplatnit námitku proti zpracovávání Vašich osobních údajů pro účely přímého marketingu.\nDále máte právo se v případě porušení povinností stanovených Nařízením obrátit na Úřad pro ochranu osobních údajů s žádostí o přijetí opatření k nápravě, a to na adrese: Úřad pro ochranu osobních údajů, Pplk. Sochorova 27, 170 00 Prague 7, Česká republika, telefonní číslo +420 234 665 111 (ústředna).\n## 10. Jak vás mohu kontaktovat?\nPokud máte jakékoli dotazy týkající se těchto Zásad ochrany osobních údajů, neváhejte nás kontaktovat pomocí níže uvedených kontaktních údajů:\nAdresa: Vexl s.r.o, Kundratka 2359/17a, Praha\nEmailová adresa: [support@vexl.it](mailto:support@vexl.it)\n## 11. Od kdy jsou tyto Zásady ochrany osobních údajů účinné?\nTyto Zásady ochrany osobních údajů nabývají účinnosti dne 11. 7. 2022.\nVyhrazujeme si právo tyto Zásady ochrany osobních údajů kdykoli změnit a aktualizovat. V případě jakýchkoliv změn nebo dodatků Vás před dalším používáním služby Vexl požádáme o opětovný souhlas s jejich obsahem.\n"
}
